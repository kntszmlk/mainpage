---
layaout: default
title: Rapor
author: ozmen
---
# Raporlama modülü

UZEP hem öğretim elemanları ve hem de yöneticiler için raporlar üretebilmektedir. Öğretim elemanları öğrencilerin katılımlarını sistem üzerinden her an takip edebilir veya bunu devam takip raporu olarak sistemden alabilir. Benzer şekilde yöneticiler de öğretim elemanlarının sanal dersleri ne zaman ve ne kadar yaptıklarını sistem üzerinden görebilir.

Bunun dışında, belirlenen kaynaklara göre yük dağılımının görülebileceği bir “sanal sınıf yoğunluk haritası” arayüzü bulunmaktadır. Bu arayüz üzerinden sistemin yükü ile ilgili istatistik raporlar alınabilir. Sınav modülünde de çok sayıda raporlama bulunmaktadır. Örneğin, öğrenci notları, sorulara verilen doğru/yanlış cevap dağılımları veya öğrencilerin sınava nereden girdiği gibi bilgiler hem arayüz üzerinde anlık olarak görülebilir ve hem de istenildiğinde rapor alınabilir.

**1. Öğretim elemanı canlı yayın ders süreleri:** Canlı yayın derslerin ne kadar yapıldığının raporlanması için hazırlanmıştır. Yöneticilerin erişimine açık bir raporlama şeklidir. Raporda, öğretim elemanının adı, soyadı, dersin kodu, adı, takvim, ne zaman yapılmış ve süre bilgileri bulunur. Ayrı bir raporla öğretim elemanının bir dönemde ne kadar materyal yüklediği raporlanır.

**2. Sanal sınıf yoğunluk haritası:** Belirlenen bir tarihte veya aralıkta takvimin yoğunluğu incelenir. Canlı yayın derslerin hafta içinde organize edilmesi sırasında yük dağılımını dengelemede fayda sağlayacak bir rapordur. öneticilerin erişimine açık bir raporlamadır. Raporda paralel oturum adedi ve oturuma kayıtlı öğrenci sayısı ile tahsis edilen sunucu miktarına göre sorun olup olmayacağı görülür.

**3. Öğrenci devam ve aktivite izleme:** Öğrencilerin canlı yayın katılım süresi ve sonradan izleme adedi her bir sanal sınıf için raporlanır. Bu raporlar öğretim elemanlarının sorumlu oldukları dersler için üretilir. Çıktı olarak öğrenci no, ad-soyad, canlı yayın katılım, katılım süresi, sonradan izleme adedi raporlanır.  

**4. Sistem istatistiği:** Ana panelde üst yöneticiler için anlık ne kadar sanal sınıf yürütülüyor, gün/dönem içinde tamamlanmış sanal sınıflar, materyal yükleme miktarı ve adedi görülür.
